importance: 3

---

# Տպել պարզ թվերը

`1`֊ից մեծ ամբողջ թիվը կոչվում է [պարզ](https://hy.wikipedia.org/wiki/Պարզ_թիվ), եթե ունի միայն երկու բաժանարար, դրանք են՝ `1`֊ը և հենց ինքը։

Այլ կերպ ասած, `n > 1` պայմանին բավարարող `n`֊ը պարզ է, եթե այն հնարավոր չէ անմնացորդ բաժանել կամայական ամբողջ թվի վրա, բացի `1`֊ից և `n`֊ից։

Օրինակ, `5`֊ը պարզ է, քանի որ այն չի բաժանվում `2`֊ի, `3`֊ի և `4`֊ի։

**Գրել ծրագիր, որը կտպի բոլոր պարզ թվերը `2`֊ից մինչև `n` հատվածում:**

`n = 10` դեպքի համար արդյունքը պետք է լինի `2,3,5,7`։

Հ․Գ․ Ծրագիրը պետք է աշխատի կամայական `n`֊ի համար, այսինքն `n`֊ը պետք է հեշտ մոդիֆիկացվի։
